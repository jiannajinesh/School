## ഞാന്‍ വളര്‍ന്നു. 
## എന്നെകാളും ഉയരത്തില്‍ എന്റെ മരവും ...
### ജൂണ്‍ 5 പരിസ്ഥിതി ദിനം , മരങ്ങള്‍ നട്ടു വളര്‍ത്തി പരിപാലിക്കുന്നതിന്റെ ആവശ്യകത ബോധ്യപെടുതുന്നതിനുള്ള ഒരു ദിനം. 
#### ജൂൺ 4 ,2021 വെള്ളിയാഴ്ച : 
ഞാനും അപ്പയും അമ്മയും ഉണ്ണിയും കൂടി വൈകീട്ട് കുറഞ്ചേരിയിൽ ഉള്ള സ്നേഹ നഴ്സറിയിൽ പോയി. പരിസ്ഥിതി ദിനത്തിനുള്ള ഒരു ചെടി വാങ്ങുകയായിരുന്നു ഉദ്ദേശം. അവിടെ കുറെ ചെടികൾ ഉണ്ടായിരുന്നു. ആ ചെടികൾക്കിടയിൽ ഒരു കുഞ്ഞൻ ചെടി എന്റെ കണ്ണിൽ പെട്ടു. ആള് കുഞ്ഞൻ ആണെകിലും അതിൽ നിറയെ നാരങ്ങ പോലെ ഒരു പഴം ഉണ്ടായിരുന്നു. അവിടെ ഉള്ള ചേട്ടൻ അതിന്റെ പേര് ബുഷ് ഓറഞ്ച് എന്ന് പറഞ്ഞു തന്നു. ജ്യൂസ് ഉണ്ടാക്കാൻ കൊളളാം എന്ന് കേട്ടപ്പോൾ ഉണ്ണിക്കു അത് തന്നെ വേണം . നമ്മുടെ വീടിന്റെ മുൻപിൽ ഒരു നല്ല ചാമ്പ മരം ഉണ്ടായിരുന്നു . നല്ല ചുവപ്പൻ ചാമ്പങ്ങ ഉണ്ടായി കൊണ്ടിരുന്ന ചാമ്പ മരം. ചാമ്പ പൊട്ടിച്ചു അതിൽ ഇത്തിരി ഉപ്പും മുളകും കൂട്ടി കഴിക്കാൻ എന്ത് രസം ആണെന്നോ. ആലോചിക്കുമ്പോൾ തന്നെ നാവിൽ വെള്ളം വരും. എനിക്ക് വീണ്ടും ചാമ്പ തിന്നാൻ ആഗ്രഹം. ചാമ്പക്കയുടെ ചെടി ഉണ്ടോ എന്ന് അന്വേഷിച്ചപ്പോ , ആ ചേട്ടൻ കുറെ തരം ചാമ്പക്കയുടെ പേര് പറഞ്ഞു. ആകെ കൺഫ്യൂഷ്യൻ. അവസാനം വീട്ടിൽ ഉണ്ടായിരുന്ന തരം ചാമ്പ തന്നെ ചാമ്പി. അങ്ങിനെ ചാമ്പയും ബുഷ് ഓറഞ്ചുമായി വീട്ടിൽ എത്തി.

#### ജൂൺ 5 ,2021 ശനിയാഴ്ച : 
ഇന്നാണു പരിസ്ഥിതി ദിനം ,ചെടികൾ നടാൻm ഞാനും ഉണ്ണിയും  റെഡി  ആയി. അപ്പാപ്പൻ ആണ് ചെടി നടാൻ കൂടെ , അപ്പ വീഡിയോ എടുക്കാൻ മൊബൈൽ ആയി ഒപ്പം ഉണ്ട് . ഞാന്‍ ആദ്യം പോയത് മുറ്റത്തുള്ള അശോക മരത്തിന്റെ അടുതേക്കാണ് . ഞാൻ ജനിച്ചു , 2016 ലെ പരിസ്ഥിതി ദിനത്തിൽ  എന്നെ മടിയിൽ ഇരുത്തി , അപ്പാപ്പനും അമ്മാമയും കൂടി ആദ്യമായി നട്ട മരം. അപ്പാപ്പൻ അന്ന് നട്ടതിനെ പറ്റി ഓർമിപ്പിച്ചു. ഇപ്പോൾ അവൾ എന്നെക്കാളും വലുതായിട്ടോ ,പൂവിടാനും തുടങ്ങി .അവളോട് ബൈ പറഞ്ഞു പുതിയ ചെടി നടുന്ന സ്ഥലത്തു പോയി. ചെടി നടാൻ ഉള്ള കുഴികൾ റെഡി ആക്കിയിടുണ്ട്. അവിടെ ഞങ്ങൾ ബുഷ് ഓറഞ്ച് നാട്ടു. രണ്ടു ചെടികളിൽ ചെറുത് ബുഷ് ഓറഞ്ച് ആയിരുന്നു. അതുകൊണ്ട് ആ ചെടി നോക്കാൻ ഉണ്ണിയെ ഏല്പിച്ചു. പിന്നെ ഞങ്ങൾ പോയി ചാമ്പ നട്ടു . ചാമ്പയെ നോക്കേണ്ട ചുമതല എനിക്കായിരുന്നു.

![wed21](https://github.com/jiannajinesh/School/blob/main/1/img/wed2021.png)
 

പിറ്റേ ദിവസം മുതൽ ഞാൻ ചാമ്പ തിന്നാൻ റെഡി ആയി ചെടിയുടെ അടുത്ത് പോയപ്പോ സംങ്കടം ആയി.  അതില്‍ ചാമ്പക്ക ഉണ്ടായിരുന്നില്ല . ചാമ്പ ചെടി കുഞന്‍ ആണെന്നും ,ഞാൻ വളരാൻ വെള്ളവും പാപ്പുവും കഴിക്കുന്നത് പോലെ ആ ചെടികൾക്കും വേണം എന്ന് അപ്പ പറഞ്ഞു തന്നു . അത് പോലെ ചെയ്തപ്പോ ദാ വരുന്നു ചാമ്പ ചെടിയിൽ പുതിയ ഇലകൾ. ചെടി വളരാന്‍ പാപ്പു ആയി കൊടുത്തത് വീട്ടില്‍ വളര്‍ത്തുന്ന മുയലിന്റെ കാഷ്ടം ആയിരുന്നു . ചെടി നട്ടത് മഴ കാലത്ത് ആയതു കൊണ്ട് വെള്ളം അധികം ഒഴിച്ച് കൊടുക്കേണ്ടി വന്നില്ല. എന്നിരുന്നാലും ചാമ്പ പ്രതീക്ഷിച്ചു സന്ദര്‍ശനം മുടക്കിയില്ല . ഇടയ്ക്കു ഞാന്‍ കൊടുക്കുന്ന പാപ്പു കട്ടെടുക്കാന്‍ വേണ്ടി വളര്‍ന്ന് വന്ന പുല്ലിനെ വെട്ടി കളഞ്ഞു. അതിനിടയില്‍ ബുഷ്‌ ഓറഞ്ച്  വെള്ള നിറത്തിലുള്ള ചെറിയ പൂവിട്ടു . പക്ഷെ കായ മാത്രം  ഉണ്ടായില്ല, അത് കൊഴിഞ്ഞു പോയി. ഒരു ദിവസം നോക്കുമ്പോ എനെറെ ചാമ്പ മരം ഒരു ഉഷാര്‍ ഇല്ലാതെ നില്‍ക്കുന്നു . അന്ന് മുതല്‍ മഴ പെയ്തില്ലെങ്കില്‍ വൈകുന്നേരം അമ്മാമ്മ ചെടി നനക്കുമ്പോള്‍ ഞാനും ചാമ്പക്ക് വെള്ളം ഒഴിക്കുന്ന ഡ്യൂട്ടി ഞാന്‍ ഏറ്റെടുത്തു. അങ്ങിനെ ചാമ്പ വലുതാകാന്‍ തുടങ്ങി. പുതിയ കമ്പുകള്‍ വന്നു. 
ഇപ്പോൾ ചാമ്പ മരം എന്നെക്കാളും ഉയരം വച്ചു, ചാമ്പക്ക മാത്രം കിട്ടിയില്ല. ഇക്കൊല്ലവും പരിസ്ഥിതി ദിനം വന്നെത്തി. ഇത്തവണ ചെടി വാങ്ങാൻ പോകുമ്പോൾ പുളി  ഇല്ലാത്ത, മധുരമുള്ള  ചെടി വാങ്ങണം എന്ന് അമ്മാമ്മ പ്രത്യേകം പറഞ്ഞിരുന്നു.  ഇത്തവണ ഞങ്ങൾ  എടുത്തത് ഒരു പേരയും പപ്പായയും ആണ്. ഞങ്ങൾക്ക് ഇപ്പോൾ 4 ചെടികൾ പരിപാലിക്കണം , ഡ്യൂട്ടി കൂടി. അശോക മരത്തിനെ ഇനി അധികം ശ്രദ്ധിക്കേണ്ട . അവൾ വലുതായില്ലേ . അവൾ ഇനി കിളികൾക്കു കൂടൊരുക്കാൻ നിന്ന് കൊടുക്കുമായിരിക്കും. നമ്മുടെ ബുഷ് ഓറഞ്ച് ചെടി വലുപ്പം വച്ചിട്ടില്ലെങ്കിലും , അതില്‍ ഒരു ഓറഞ്ച് ഉണ്ടായിട്ടുണ്ട് കേട്ടോ. ഉണ്ണിക്കു അത് കണ്ടു പെരുത്ത്  സന്തോഷം . ഓറഞ്ച് ഇത് വരെ പൊട്ടിച്ചിട്ടില്ല. ഇപ്പോൾ നല്ല പുളിപ്പായിരിക്കും. അടുത്ത കൊല്ലം ആകുമ്പോഴേക്കും എനിക്ക് ചാമ്പക്ക കിട്ടുമായിരിക്കും. ചെടികൾക്ക് ജീവൻ ഉണ്ടെന്നും നമുക്ക് ജീവിക്കാന്‍ മരങ്ങള്‍ അത്യവശ്യം ആണെന്നുള്ള  വലിയ ഒരു പാഠം ആണ് ഞാൻ ഈ ദിവസങ്ങളിൽ പഠിച്ചത്.

 ![wed21](https://github.com/jiannajinesh/School/blob/main/1/img/wed2022.png)
 
## “മരമില്ലെങ്കില്‍ മണ്ണില്ല


## മണ്ണില്ലെങ്കില്‍ മരമില്ല”


പരിസ്ഥിതി ദിനം 2021	 : https://youtu.be/MuYWKuqMCdE?t=158


പരിസ്ഥിതി ദിനം 2022      :https://youtu.be/9NtDVhnsKb4


ജിയന്ന ജിനേഷ് 
STD 1 B
CKLPS RAJAGIRI, MUNDATHICODE 
